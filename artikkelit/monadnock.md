---
layout: artikkeli
menu: muuta
permalink: monadnock
otsikko: Muistoja Monadnock-kennelistä

kolme-esiin-otsikko: Monadnock
kolme-esiin-teksti: "Janis Church Stadlerin (Of the Midnight Sun) mielenkiintoisia muistiinpanoja Monadnock-kennelistä."
kolme-esiin-kuva: monadnockbanneri.jpg
---

Janis Church Stadler on kasvattanut jo 40 vuoden ajan siperianhuskyja Midnight Sun 
kennelissään. Hän on tuntenut Monadnock-kennelin kasvattajan Lorna Demidoffin ja 
tässä on hänen mielenkiintoisia muistiinpanojaan noilta ajoilta.

Vuosina 1963-64 työskentelin New Hampshiressa noin tunnin päässä Lornan kodista. 
Vietin oikeastaan joka viikonlopun hänen kanssaan (olen varma, että hän oli 
hyvin, hyvin iloinen, kun muutin ja jätin hänet vihdoin yksin). Me menimme 
näyttelyihin, kilpailuihin, ajoimme koiria (hän ei kilpaillut enää silloin 
aktiivisesti, mutta ajoi silti kaikkia koiraan eikä pitänyt mitään, mikä ei 
juoksisi, Pando oli johtaja siihen aikaan). Vietin tunteja käyden läpi monia 
valokuva- ja leikelaatikoita, joita hänellä oli (lajittelemattomia), ja 
lajittelin monia hänelle.

Vähän harjoittelusta/ajamisesta -- mönkijät olivat tuntemattomia, jokainen 
harjoitteli riisutulla Crosley- tai Austin-autonrungolla, mikä oli tarpeeksi 
painava pitämään isoa valjakkoa, niissä ei ollut moottoria. Monet pikkukaupungit 
pitivät kilpailuja 30- ja 40-luvulla. Lorna sanoi, että hän usein ajoi 
valjakolla 5-15 mailin päähän, missä kilpailu pidettiin, ajoi kisan läpi ja ajoi 
sitten valjakon kotiin. Ei koirien kuljetusperävaunuja silloin! Radat eivät 
tietenkään olleet aurattu tuohon aikaan, mutta ne kulkivat usein metsäteillä 
lähialueella. Ensimmäinen kilpailu, mihin menin, oli Chocorua-järven rannalla. 
Ura oli tehty lumitelavaunulla (mutta ei todellakaan niin aurattu kuin mitä voi 
nähdä tänä päivänä), ja jollakulla saattoi olla jopa kaksi moottorikelkkaa, aika 
ylellisyys siihen aikaan.

Näyttelyt -- joukko siperialaisajajia alkoi viedä koiriaan näyttelyihin vain 
saadakseen jotakin tekemistä koiriensa kanssa kesällä, kun he eivät kilpailleet. 
Koirat olivat enimmäkseen pesemättömiä ja harjaamattomia. Jopa 60-luvulla Lorna 
ei aina viitsinyt pestä koiria ennen näyttelyä, elleivät ne näyttäneet todella 
likaisilta. Silloin ei ollut mitään föönejä tai minkään kaltaisia kuivaajia. Kun 
hän harjoitteli "brace and team"-luokkaa, hän aina harjoitteli ajon jälkeen, 
jotta koirat olisivat hieman väsyneitä. Ja hän esitti koko neljän ryhmän koirat 
itse, yhdellä kädellä -- ilman useita esittäjiä. Silloin tietenkin oli vain 
muutamia näyttelyitä nykypäivään verrattuna, penikkatauti oli valloillaan joten 
monet ihmiset eivät menneet näyttelyihin välttääkseen tartuntaa, joka saattoi 
pyyhkäistä, ja tekikin niin, kokonaisia kenneleitä pois. Meillä ei ollut 
tehokkaita rokotteita ennen kuin 1960-luvun puolivälissä. Keväällä 1963 Lorna 
osallistui Cornel Universityn tutkimukseen, jossa määriteltiin tiittereitä ja 
parhaita rokotusaikoja, ja menetti yhteensä 23 koiraa penikkatautiin  19 pentua 
ja 4 aikuista koiraa. Roadmaster oli menettänyt näkönsä toisesta silmästään 
saatuaan penikkataudin ainoasta näyttelystä, jossa koskaan oli, mikä oli syy 
siihen, ettei se koskaan saanut valionarvoa.

Ja puhuttaessa penikkataudista, kuinka moni teistä muistaa, milloin suurin osa 
näyttelyistä oli "tutkittuja" -- eläinlääkärin täytyi tarkastaa kaikki 
näyttelypaikalle tulleet koirat?

Koirista -- kun olin Monadnockissa, Lorna ei enää vienyt Pandoa ja Kingiä 
erikoisnäyttelyihin, ja Roady oli luultavasti noin 9 vuotta. Hän ja monet muut 
kasvattajat olivat sitä mieltä, että Roadmaster oli paras noista kolmesta. <br>
Pando ja King (hän sanoi aina, että toivoi, että niillä olisi ollut paremmat 
nimet. Jos hän olisi tiennyt, miten tärkeä Pandosta tuli, hän olisi keksinyt 
paremman nimen, ja Kingin hän sai takaisin aikuisena, jolloin sille oli jo 
keksitty nimi). Molempia näistä koirista kutsuttiin pulleaposkisiksi koiriksi. 
Verrattuna mihin tahansa, mitä näkee tänään, ne olivat hyvin vahvaluustoisia, 
syvä rintakehäisiä, suhteellisen lyhytjalkaisia, ja niillä oli leveät ja vankat 
kuonot ja vahvat kallot. Silti kokemukseni mukaan, ne eivät koskaan periyttäneet 
aivan sitä äärimmäisyyttä mitä ne olivat itse, mutta tietty ulkonäkö säilyi 
varmasti sukupolvia. Katsottaisiinko niitä kehässä tänä päivänä? Ehdottomasti 
ei, ja Lornan mielestä ne eivät olleetkaan aivan sitä, mitä siperialaisen tulee 
olla. Roadmaster oli vanha koira kun tunsin sen, mutta kokonaisuutena kevyemmin 
rakentuneena se antoi enemmän jalostuneisuutta risteytettynä Pandon 
jälkeläisiin. Oltiin sitä mieltä, että sillä oli täydellisen kaunis pää. 
Valitettavasti kaikki kuvat, jotka siitä on otettu, on otettu 10-11 vuoden 
iässä, mutta voin ehdottomasti vakuuttaa, että se tuli noihin kuviin suoraan 
tarhasta ilman pesua tai föönäystä. Sitä, mitä me pidämme tänä päivänä 
olemattomana turkin kunnostuksena ja föönäyksenä, ei yksinkertaisesti tehty 
60-luvulla, ja Lorna ei olisi koskaan tehnyt niin vain koska joku halusi ottaa 
kuvan vanhasta koirasta! Joka tapauksessa, aivan varmasti Pando ja Roady ja 
niiden jälkeläiset muuttivat rodun paremmaksi, enemmän tasaiseksi, luonteet 
paremmiksi. Koira, joka toi seuraavan suuren muutoksen, oli tietenkin Cinnar, 
mutta se on toinen juttu.

On jotain, mitä juuri kukaan ei tiedä, mitä tulee alkuperäiseen tyyppiin  Lorna 
kertoi minulle, ettei koskaan ole kertonut tätä kenellekään noihin aikoihin, 
koska hän ei halunnut kaikkien suuttuvan hänelle -- mutta kun Seppala vieraili 
NE:ssa 1960, hän kierteli monia siperianhusky kenneleitä, ja hän kertoi Lornalle, 
että koirat Lornan kennelissä olivat melkein tarkalleen saman tyyppisiä kuin 
hänellä olleet alkuperäiset tuonnit  (raskaampi luustoisia, lyhyempi jalkaisia).

Takaisin -- miksi Tantaa ei astutettu enää? Sillä ei varmaankaan ollut mitään 
tekemistä Tantan laadun kanssa -- muistakaa, tuohon aikaan oli hyvin vähän 
siperialaisia missään, kasvattajat kasvattivat yleensä vain omiin tarpeisiinsa, 
koska silloin ei ollut olennaisesti markkinoita lemmikkieläimille -- rotua ei 
yksinkertaisesti tunnettu NE:n ja Alaskan ulkopuolella. Vasta 1960-luvulla ja 
Pandon aikana rotu tuli enemmän tunnetuksi, vaikka oli silti suhteellisen 
harvinainen.

Sinä aikana, kun vierailin Lornan luona, hän hankki Togon (Seppalan Togon, 
täytettynä). Se oli hänen autotallissaan koko talven, joten näin sen läheltä 
monta kertaa -- ei varmaankaan tehnyt hyvää sen kunnolle! Myöhemmin se vietiin 
Shelburnen museoon ja sieltä Alaskaan.

Siinä kaikki, mitä tulee mieleen juuri nyt, mutta kirjoitan lisää, jos jotain 
mielenkiintoista muistuu mieleen. Nyt te kaikki todella tiedätte, että olen 
tehnyt tätä "aikojen alusta" kuten erään toisen rodun kasvattaja sanoi minulle.

Janis Church Stadler
