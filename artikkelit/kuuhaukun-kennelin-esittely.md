---
layout: artikkeli-kuvapalkilla
menu: muuta
permalink: kuuhaukun-kennelin-esittely
otsikko: Kuuhaukun kennel 1979

kolme-esiin-otsikko: Yleistä
kolme-esiin-teksti: "Lyhyesti 1979 perustetun kennelin historiasta ja perustietoja kennelin toiminnasta. Kuuhaukun koirat käytössä, näytössä ja kotioloissa."
kolme-esiin-kuva: esittelyicon.jpg

sivukuvat :
    - kennelin-esittely/kuuhaukun-kennelin-nartut.jpg : Merkittävät nartut Lumi, Rusty ja Enkeli
    - kennelin-esittely/esittely2.jpg : Kuuhaukun ensimmäisiä pentuja
    - kennelin-esittely/esittely3.jpg : V-85-88, PMV-89 Kuuhaukun Reissumies
    - kennelin-esittely/enkelisoik.jpg : Kuuhaukun Erämaan Enkeli
    - kennelin-esittely/esittely4.jpg : Kuuhaukun Teräs-Teddy ja Suden Saaga
    - kennelin-esittely/valjakkoretkeilya-tunturissa.jpg : Valjakkoretkeilyä tunturissa
    - kennelin-esittely/esittely7.jpg : Jaana ja Jade (Troika's Pow Wow)
    - kennelin-esittely/peppiesittely.jpg : Kuuhaukun Dominoa Lumella, Peppi
    - kennelin-esittely/siperianhusky-oentu-verona.jpg : Kuuhaukun Aurora Nocturne, Verona
    - kennelin-esittely/jedipentu.jpg : Hetken paikoillaan, suloinen Jedi-pentu
---
Kuuhaukun kennel on perustettu vuonna 1979. Kennelin kantanarttu on **SE & FIN MVA 
V-86 Roady Ratiritiralla**, johon perustuu 9 sukupolvea Kuuhaukun kasvatustyötä. Sen isä **FIN MVA Äijänsuon Tantintin** 
polveutuu suoraan amerikkalaisista 
old line siperianhuskyista. Isoisä emän puolelta on **CH Monadnock´s Papik of Mekusak** 
(*CH Monadnock´s Akela x Monadnock´s Natasha; Monadnock kennel oli yksi merkittävimpiä old line -kenneleitä*), 
1969 perustetun suomalaisen Mekusak kennelin tuonti USAsta. 
FIN MVA Äijänsuon Tantintinin isoisä äidin puolelta oli tuonti **C.I.B & POHJ MVA Norrstar´s Baanchi**, joka 
esiintyy monta kertaa Kuuhaukun kennelin sukutauluissa. Baanchi työskenteli vielä kymmenvuotiaana valjakossa, 
kuten sen esi-isä Togo, kuuluisan Leonhard Seppalan johtajakoira, yhdeksän sukupolven takaa. Tantintinin isä 
taas oli Natomah´s Ruff-n-Reddi, jonka isä oli kuuluisa **CH Mikiuk Tuktu Tornayak**, yksi Jeffrey Braggin pelastamista 
Seppalan viimeisistä koirista. **Alaskan´s Victor of Anadyr** tuotiin 1970-luvulla suoraan Alaskan´s kennelistä, 
Alaskasta, Äijänsuon kenneliin. Se vietti loppuelämänsä Kuuhaukun kennelissä ja sen vaikutus näkyy osassa Kuuhaukun 
sukutauluja. Se oli johtajakoira kuten monet sen jälkeläiset.

<center>
<img src="images/kennelin-esittely/kuuhaukun-kennelin-kantanarttu.jpg">&nbsp;&nbsp;&nbsp;&nbsp;
&nbsp;&nbsp;&nbsp;<img src="images/kennelin-esittely/siperianhuskyn-pentu-vilkenvits.jpg"><br>
Kantanarttu SE & FIN MVA V-86 Roady Ratiritiralla ja tyypillinen Kuuhaukun pentu</center><br>

Katso Kuuhaukun kantanartun [SE & FIN MVA V-86 Roady Ratiritirallan sukutaulu](https://pawvillage
.com/pedigree/pedigree.asp?ID=74N2KEGN11)
, jossa on edustettuna ihanteellisia vanhoja linjoja. Tämä on Kuuhaukun kennelin perusta.
					
Kuuhaukun kennelin koirat työskentelevät valjakossa joka viikko (ei kilpailuitarkoituksessa), ja 
niiden työskentelyä valjakossa huomioidaan jalostustyössä. Periaatteena on, että 
valjakkoretkeily kuvastaa nopeuskilpailuita paremmin siperianhuskyn alkuperäistä käyttöä. 
Koiria harjoitetaan tavoitteellisesti loppukauden pidempiä valjakkoretkiä varten.
**Kuuhaukun Ikuisen Rakkauden**, Rascalin (3 x SERT), jälkeläisiä on juossut 1770 km 
pituisen [Iditarod](iditarod)-kilpailun Alaskassa. Rascalin jälkeläisiä on kilpaillut USA:ssa, 
Kanadassa ja Itävallassa, yleensä pitkän matkan kisoissa, sekä Jaden, tuonti Troika-kennelistä, 
jälkeläisiä Itävallassa, Ranskassa ja Saksassa. Itävallassa asuva Rascalin poika 
**AUT CH Troika´s Nordic Legend** on Itävallan muotovalio ja johtajakoira. Se on myös 
isänä Kuuhaukun Dominoa Lumella, Pepin, pentueelle.

<center>
<img src="images/kennelin-esittely/koiravaljakko.jpg"><br>
Mauri Sirén ajamassa Äijänsuon kennelin valjakolla 1970-luvulla
</center>
<br>


<h4>MENESTYSTÄ NÄYTTELYISSÄ</h4>

Kuuhaukun kennelin siperianhuskyt ovat olleet menestyksekkäitä näyttelyissä vuosien ajan. Ne ovat mm. saavuttaneet useita 
voittajatitteleitä. Toisesta Kuuhaukun pentueesta syntyi Italiaan viety **IT MVA Kuuhaukun Finn-Aslak**, joka 
oli myös nuorten maailmanvoittaja -83. Eräs näyttelytähti on **V-97-98 Kuuhaukun Ikijään Punapeto** (9 sertifikaattia), jolla on myös ryhmä- ja BIS-sijoituksia. 
Myös **V-01 -02 Kuuhaukun Luminan Uni** on seurannut äitinsä Ikijään Punapedon jälkiä näyttelyurilla. Kuuhaukulla on 19 valionarvoon vaadittavat
3 sertiä voittanutta kasvattia (2016). 

<center>
<img src="images/kennelin-esittely/resu.jpg">
&nbsp;&nbsp;&nbsp;&nbsp;&nbsp;&nbsp;&nbsp;
<img src="images/kennelin-esittely/dakota2.jpg"><br>
V-85-88, PMV-89 Kuuhaukun Reissumies (5 sertiä) ja tuonti Fjiorlund's Northern-Tok (8 sertiä).
</center>
<br>

Menestystä näyttelyssä ovat tuoneet mm. **V-85-88, PMV-89 Kuuhaukun Reissumies**, **V-97-98 Kuuhaukun Ikijään Punapeto** (7 SERT & 9 CACIB),  
(5 SERT & 3 CACIB), **Kuuhaukun Hepsakka** (4 SERT & CACIB), **V-01 -02 Kuuhaukun Luminan Uni** (3 SERT & CACIB) ja Euroopan Voittajat-91, 
sisarukset **EUV-91 Kuuhaukun Don Carlos** ja **EUV-91 Kuuhaukun Kesäyönunelma**, 
**VV-13 Kuuhaukun Teräs-Teddy** (2 SERT), sekä **JV-02 Kuuhaukun Onnettaren Oodi** (2 SERT), 
joka oli myös virassa toimiva pelastuskoirakokeen suorittanut pelastuskoira. Mainittakoon, 
että old lineista on hyvin erilaisiin toimintamuotoihin. Esim. Hile, **Kuuhaukun Hallava Hauva**, 
on rallytoko valio ja saa yleisesti miltei aina täydet pisteet suorituksestaan (valioituessaan 99/100 p., 1. sija).

Sijoituskoirasta **FIN MVA Kuuhaukun Legenda Lumesta** ei valitettavasti saatu sijoituspentuetta 
Kuuhaukkuun omistajan väärinkäytöksestä johtuen. Jaana on myös tuonut Kuuhaukun kenneliin eläkepäiviä 
viettämään valiot **INT & USA CH Troika's Bright Coinin** sekä Iditarodin juosseen **INT & USA CH Troika's 
Nordic Iconin SD** (Kuuhaukun Ikuisen Rakkauden jälkeläinen).

<center>
<img src="images/kennelin-esittely/lumivoittaja.jpg">
&nbsp;&nbsp;&nbsp;&nbsp;&nbsp;&nbsp;&nbsp;
<img src="images/kennelin-esittely/rustyvoittaja.jpg"><br>
*V-01 -02 Kuuhaukun Luminan Uni ja sen emä V-97-98 Kuuhaukun Ikijään Punapeto*
</center>
<br>

Näyttelymenestys tai -menestymättömyys ei kuitenkaan ole koskaan vaikuttanut Kuuhaukun kennelin jalostusvalintoihin.
***Päämääränä on aina ollut oikeantyyppinen, samanlaisena, alkuperäisenä vaalittu old line -siperianhusky-rekikoira, ei näyttelymuodin
mukainen ihanne.*** Tämän vuoksi old lineja ei enää ole näyttelyissä nähty paljoakaan show linjan rantauduttua Suomeen 2000-luvun
alkupuolella, vaikka välillä menestystäkin on tullut. Mm. kesällä 2016 valioitui **FIN MVA EE MVA Kuuhaukun Velhon Loitsu**, joka
on myös johtajakoira.


<h4>KAKSI KASVATTAJAA</h4>

Jaana on kasvattanut old line siperianhuskyja Kuuhaukun kennelissä yli 39 vuoden ajan. 
Ensimmäinen siperianhusky Ready syntyi vuonna 1978 ja Kuuhaukun ensimmäinen pentue vuonna 1980. 
Lauralla on ollut Kuuhaukun siperianhuskyja vuodesta 2001, ja hän on toiminut aktiivisesti 
old linen parissa siitä asti kasvatustyön painottuessa kuitenkin toistaiseksi Jaanan kenneliin. 
Lauralla on ollut kaksi pentuetta, hän ei ole pitänyt 
kiirettä pentujen teettämisen kanssa vaan on rauhassa halunnut oppia asioita mikä onkin järkevämpää 
ja kunnioitettavampaa kuin monien aloittelijoiden kova tarve tuottaa useita pentueita lyhyen ajan sisällä. Vuodesta 2013 
lähtien Kuuhaukun kennelillä on nimellisesti kaksi haltijaa, Jaana Sudensaaga ja Laura Kinnunen.

<h4>KOIRAT KOTIOLOISSA</h4>

Somerolla asuvan Jaanan, Kuuhaukun kennelin perustajan ja omistajan, koirat elävät ulkotarhoissa, missä niillä on mahdollisuus 
päästä sisätiloihin kennelrakennukseen aina halutessaan. Kennelrakennuksessa on myös 
lämmitetty pentula, missä pennut syntyvät ja kasvavat. Pentutiloissa on sisäkamerat, 
joiden avulla pentujen ja emän vointia voidaan seurata myös etänä. Tarhojen ulkopuolella 
koirat saavat liikuntaa isossa juoksutarhassa metsän siimeksessä. Koirat vetävät valjakossa 
viikoittain, kesäkuumalla käydään myös uintiretkellä koko lauman kanssa. Tottelevaisuuttakin 
harjoitellaan, old line huskyt ovat tosi oppivaisia. Koiramme ovat rakkaita perheenjäseniä, 
eikä niitä kuin ainoastaan hyvin harvoissa poikkeustapauksissa anneta eteenpäin aikuisina. 
Vanhimmat Jaanalla olleet koirat ovat eläneet 17-vuotiaiksi.

Lauralla on ollut Kiihtelysvaarassa Kuuhaukun koiria kolme sukupolvea, Lauran upea Sero 
Kuuhaukun Teräs-Teddy  (isä Kuuhaukun Sudensaagalle, Odessalle, joka taas on emä Veronalle, Kuuhaukun Aurora Nocturnelle) 
jätti meidät vuoden 2016 lopussa 15 ja puolen vuoden ikäisenä. Laura jätti itselleen myös Nunatakin, koiraneidon
toisesta pentueestaan. Koirat asuvat pääosin ulkotarhassa, vanhinta Odessa-rouvaa lukuunottamatta ja 
pennuille on oma rauhallinen pentuhuone ja ulkoaitaus. Koirat viettävät päivittäin aikaa myös isossa juoksutarhassa. 
Laura harrastaa aktiivisesti koiriensa kanssa valjakkoajoa, vaellusta jne. Hänen
[blogistaan](http://sudensaaga.blogspot.fi) voi seurata 
hänen koiriensa kuulumisia.
