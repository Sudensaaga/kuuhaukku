---
permalink: iditarod
title: Kuuhaukun jälkikasvua Iditarodissa
description: Kuuhaukun Ikuisen Rakkauden jälkikasvua juoksi Iditarodissa Howln´n Wind kennelin A-valjakossa.

menu: muuta
layout: artikkeli-kuvapalkilla

kolme-esiin-title: Iditarod 2007
kolme-esiin-teksti: "Kuuhaukun Ikuisen Rakkauden, Rascal-poikamme, jälkikasvua juoksi Iditarodissa Howln´n Wind kennelin A-valjakossa."
kolme-esiin-kuva: page1_img1.jpg

sivukuvat:
    - iditarod/BlizzardNome-17.jpg : Blizzard Nomessa
    - iditarod/IconNome-18.jpg : Icon Nomessa
    - iditarod/IconjaBlizzard2.jpg
    - iditarod/IDDonjakoirat-1.jpg : Don ja koirat
    - iditarod/Idetappilahto-11.jpg
    - iditarod/Idkokovaljakko-12.jpg
    - iditarod/Idtaukopaikka-15.jpg
    - iditarod/Idvaljakkoedestapunkoira-16.jpg
---
<center>
<img src="../images/iditarod/anchoragetonome.jpg"/>
</center><br>

Kuuhaukun Ikuisen Rakkauden, "Rascal"-poikani, jälkikasvua juoksi vuoden 2007 
Iditarodissa **Howln´n Wind** kennelin A-valjakossa.<br>
<br>
**Troika´s Nordic Blizzard ja Troika´s Nordic Icon ovat myös kansainvälisiä 
muotovalioita**, kuten moni muukin koira Don Smidtin valjakossa. Valjakko koostui 
old line® ja show line koirista (80 % old linea), ja A-valjakon johtajakoira on 
Kanadan muotovalio Troika´s Orion. Troika kennel onkin yhteistyössä Howln´n 
Windin kanssa. <br>
**84 starttaavasta valjakosta vain kaksi koostuu rekisteröidyistä koirista** (loput 
ovat alaskanhusky- eli monirotuis-valjakoita), toisessa valjakossa on kilpa- ja 
show-linjaisia koiria.<br>

<center>
<img src="../images/iditarod/icon.jpg"/>&nbsp;&nbsp;&nbsp;&nbsp;&nbsp;&nbsp;&nbsp;&nbsp;<img 
src="../images/iditarod/blizzard.jpg"/><br><br>
</center>

Howln´n Windin valjakossa toteutuu **dual purpose**-jalostusperiaate, missä 
päämääränä on sekä käyttö että ulkomuoto. Ja sehän onkin käyttökoiran 
jalostuksessa ihanne, että näyttelymenestyjä on myös hyvä työkoira. Iditarod on 
korkealle arvostettu ja hyvin vaativa kilpailu, jonka pituus on peräti **1800 km**. 
Useampi ihminen on kiivennyt Mount Everestille, kuin päässyt maaliin 
Iditarodissa! Kilpailu lähtee Anchoragesta, Alaskan länsi- keskustasta, ja 
päättyy Nomeen, läntisen Beringin salmen rannikolle. Se kestää **10-17 päivää**. 
Kilpailuun osallistuminen on jo saavutus, sillä kilpailijat valitaan karsinnan 
perusteella. Monille ajajille tärkein päämäärä on vain ajaa reitti läpi maaliin 
saakka toivoen, että mahdollisimman moni koira valjakossa tulee maaliin. Reitti 
ajetaan legendaarista seerumireittiä Anchoragesta Nomen kaupunkiin, ja se on 
reitin varrella oleville kylille vuoden suurin tapahtuma.<br>

Valjakoita starttasi yhteensä 84, ja niistä **25 joutui keskeyttämään**. Ensimmäisen 
viikon aikana keskeyttäneitä oli jo 18. Kilpailun alkumatkalla oli vaikea 
reittiosuus, jossa oli jäätäviä lumimyrskyjä, jotka tuuli voimisti vastaamaan 
**yli 40 asteen pakkasta**. Reitillä oli myös tuulen kasaamia kinoksia ja 
myrskytuuli lennätti maa-ainesta vaikeuttaen kulkua, ja moni keskeyttikin jo 
alkutaipaleella ylivoimaisten olosuhteitten vuoksi. Kaikista lähteneistä 
valjakoista vain kahdessa oli **kaikki 16 koiraa jäljellä** maaliin tultaessa, ja 
toinen näistä valjakoista oli Howln`n Windin. Se kertonee jotain old line®
koirien kestävyydestä. Donin päämääränä oli tuoda kaikki koirat maaliin hyvässä 
kunnossa ja voittaa toinen rekisteröity valjakko; nämä päämääränsä hän 
saavuttikin, ja vielä ensikertalais-ajajana (rookie), mikä sekin on 
ennennäkemätön saavutus! Toinen rekisteröity valjakko nimittäin joutui 
keskeyttämään, koska sen johtajakoira sai vuotavan vatsahaavan. Koska stressi 
laukaisee sairauden, voi kysyä, vaadittiinko koirilta liikaa. Toisaalta vain 
kilpailuihin jalostaminen näyttää vievän jalostusta suuntaan, missä koirat eivät 
itse enää osaa/saa säännöstellä voimavarojaan. Kilpailuissa on yleensä 
lyhyemmillä matkoilla eduksi, että koira juoksee mahdollisimman nopeasti 
mahdollisimman pitkään. Tämän osoittaa suuri keskeyttäneiden valjakoiden määrä 
Iditarodissa sekä se, että ainoastaan kahden valjakon kaikki koirat (näistä 
toinen Donin) 84 valjakosta pääsivät maaliin. Leo Rasmussen, joka on 
osallistunut tähän kilpailuun 35 vuoden ajan, sekä Martin Buser molemmat ovat 
todenneet, että **vuoden 2007 kilpailu oli historian rankin** johtuen äärimmäisistä 
sää- ja keliolosuhteista, joten Don todella teki koirineen "miehen työn" kun 
selvisi ensikertalais-ajajana maaliin.<br>

Oikea siperianhusky juoksee "järki päässä", ajatuksella ja voimiaan säästäen (Huom. 
kohtalainen nopeus). Hyvät rekikoirat **osaavat jakaa voimavaransa**, mikä oli 
tärkeätä tsuktsien vetokoiralle, sillä arktisissa olosuhteissa tärkeintä oli 
luotettavuus perille pääsemisessä ja energiaa säästävä työskentely. Usein 
näyttelykehässä nähtävä lentävä ravi tuhlaa energiaa ja eikä ole 
tarkoituksenmukainen ajateltaessa siperianhuskyn työtehtävää.<br>

Maaliskuussa Alaskassa ei ole niin kylmä kuin Siperiassa, pakkasta oli 
Iditarodin aikaan alle -10 astetta, lukuun ottamatta alkutaipaleen lumimyrskyjä. 
Koska old line® koirilla on kunnollinen, arktinen turkki, Don ajoi koiriaan 
yöllä, sillä koirien oli helpompi juosta kylmemmässä. Old line® koirat pystyvät 
parhaimpiin suorituksiinsa, kun pakkasta on yli
-10 astetta. Usein kilpailuolosuhteet suosivatkin liian ohutta, ei-arktista 
turkkia. Kerran kilpailussa Donin ajaessa paljaalla jäällä hän tunsi itsensä 
väsyneeksi ja näki, että koiratkin tarvitsevat lepoa. Hän vain pysäytti jäälle 
ja koirat kiertyivät jäälle kerälle nukkumaan hänen itsensä asettuessa rekeen. 
Ohiajavat ajajat hymyilivät ja totesivat, että niin, sinä tosiaan voit noiden 
koirien kanssa pysähtyä lepäämään mihin vain **niiden paksun turkin ansiosta**

Kaikenlaista voi sattua matkan varrella tässä kovassa kisassa. Eräs ajaja mursi 
jalkansa, ja toinen oli pudonnut reestä koirien jatkaessa matkaansa. Ajaja sai 
kyydin toiselta kilpailijalta toivoen löytävänsä koiransa seuraavalta 
tarkistuspisteeltä. Nämä olivat kuitenkin kääntyneet uralta, ja useiden 
moottorikelkkojen avulla valjakko ja ajaja taas palautettiin yhteen. Omaiset 
taas voivat vain istua ja odottaa, kun ajajat ovat reitillä. He voivat lukea 
kilpailun kulusta netistä ja näkevät taukopaikalta otetuissa kuvissa kilpailevan 
perheenjäsenensä.<br>

Don ajoi **keskimäärin 113 km vuorokaudessa** yli kahden viikon ajan, joten suoritus 
on erinomainen ja vastaa hyvin alkuperäistä käyttöä. Ajasta voi laskea, että 
voittovaljakon koiria on ajettu n. 200 km vuorokaudessa. Liekö koirat saaneet 
riittävästi lepoa vai meneekö ajajan voitontahto koirien hyvinvoinnin edelle. 
Ikävä tapaus olikin vuoden 2007 Iditarodissa, kun eräs ajaja jo varsin lähellä 
Nomea alkoi hakata kaikkia koiriaan, kun kaksi niistä oli uupumuksesta kaatunut 
jäälle. Ajaja diskattiin, ja seuraavana päivänä toinen uupuneista koirista 
menehtyi. Tämä on esimerkki, miten kilpailussa voi unohtua koirien hyvinvointi 
ja moraaliset asiat. Ihminenhän etiikasta on vastuussa, koska eläimet ovat 
meidän armoillamme. **Kilpaileminen on hyväksyttävää vain eläinten ehdoilla.**

Valjakon nopeus on mitattu kokonaisajasta lepotaukoineen reitillä yhteensä eli 
se ei kerro varsinaista keskinopeutta liikkeessä. Sitä ei myöskään voi verrata 
vanhoihin All Alaska Sweeptakesin nopeuksiin, koska Iditarod on n. kaksi kertaa 
pidempi kuin All Alaska Sweeptakes. 300-500 km:n kilpailumatkat eivät ole 
verrattavissa Iditarodiin vaatimustasoltaan. Silti Yukon Quest on vieläkin 
vaativampi, sillä reittejä ei ole valmiiksi aurattu ja ajajat ovat reitillä 
täysin omillaan. Don Smidt haluaakin osallistua seuraavaksi Yukoniin, sillä 
hänen arvelee, että juuri näissä kovissa olosuhteissa old line® siperianhuskyt 
ovat parhaimmillaan. Don on huomannut, että old linet ovat erinomaisia 
käyttökoiria, ja hänellä on vaimonsa Denisen kanssa toivomuksena saada 
jalostuskanta kokonaan old lineksi.<br>

Donin valjakko on kiinnittänyt huomiota siperianhusky-kasvattajien keskuudessa. 
**ShowSibesin** sivuilla hehkutettiin 16. maaliskuuta , kun kilpailu vielä oli 
käynnissä:<br><br>

*"Viimeinen ja ainoa puhdasrotuinen siperianhusky-valjakko, joka vielä juoksee 
Iditarodissa musherinaan Don Smidt, saapui Kaltagiin (väliasema) 1.10 tänä 
aamuna KAIKKI 16 siperialaista valjakossa. Niille, jotka eivät tiedä, 
kerrottakoon, että Kaltag on piste, missä Pohjoinen reitti (ajetaan parillisina 
vuosina) yhtyy Eteläiseen reittiin (joka ajetaan parittomina vuosina) ja 
Pohjoinen reitti on siis tämän vuoden reitti.<br>
<br>
Nyt Donaldin täytyy ajaa 144 km saavuttaakseen Unalakleetin kaupungin, joka 
sijaitsee Norton Soundin reunalla. Sitten hän kääntyy ja ajaa pitkin rannikolla 
kulkevaa uraa jonkin matkaa päämääränä ylittää jää, osa Norton Bayta (Huom! 
Seerumiajon reitti). Unalakleetin jälkeen valjakon täytyy vielä jaksaa neljän 
muun tarkistuspisteen ohi, mistä kertyy matkaa n. 300 km, saavuttaakseen White 
Mountainin. Tämän jälkeen hänellä on vain 123 km:n matka Nomeen.<br>
<br>
Donaldin pitäisi saavuttaa Nome myöhäisinä tunteina 15:ntenä päivänä tai ei 
ainakaan myöhemmin kuin keskipäivällä 16. kilpailupäivänä. Ja ei ehkä Red 
Lanternin sijoituksella, sillä tällä hetkellä hänen jäljessään on yksi valjakko. 
Mutta 15-16 päivää ei ole huono aika ensikertalaiselle, joka ajaa 
siperialaisilla ottaen huomioon kokonaismatka, josta valjakon täytyy selviytyä. 
Go Siberians!"<br>*
<br>
Donin suorituksesta on syytä olla hyvinkin ylpeä vielä senkin vuoksi, että tämä 
oli ensimmäinen kerta kun ensikertalaisajaja tuo maaliin koko valjakon 
AKC-rekisteröityjä siperianhuskyja Iditarodissa.<br>
<br>

**Michael Jennings**, The New Complete Siberian Husky -kirjan kirjoittaja ja pitkän 
linjan siperianhusky-harrastaja, kirjoitti Carol Dixonille, Troika-kennelin 
kasvattajalle:

***"Kyllä, jo pääseminen maaliin Iditarodissa ON tietynlainen voitto. On ilmeistä, 
että tässä kilpailussa on paljon enemmän niin historiallisesti kuin 
sosiologisesti, kuin vain voitto. Se on kunnianosoitus koirille ja tuolle 
(historialliselle) paikalle ja todellisille ihmisille, jotka asuvat siellä, 
kunnianosoitus kestävälle ja arvonsa tuntevalle elämälle."***

