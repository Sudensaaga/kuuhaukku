---
permalink: siperianhusky-pennut
title: Pentu Kuuhaukun kennelistä
description: "Tietosivu pennun ostoa harkitsevalle. Kuuhaukulle on ensisijaisen tärkeää, että kasvatit pääsevät rakastaviin perheisiin"

menu: esittely
layout: artikkeli-kuvapalkilla

linkin-pikkukuva: linkki-huskynaama.jpg
linkin-teksti:

sivukuvat:
    - pepin1.jpg : Pepin ja Doughalin pentu 2011
---
Jokainen Kuuhaukun pentue on tarkoin suunniteltu ja jokaisesta pentueesta 
jätetään pentu/pentuja Kuuhaukkuun jatkojalostukseen, joko omaan valjakkoon tai yhteisomistukseen.
Pentueita syntyy jalostusohjelman tarpeisiin n. 1-3 vuodessa.

Kuuhaukun kennelissä noudatetaan Siperianpystykorvayhdistys-86 ry:n jalostusohjelmaa, mikä tarkoittaa sitä,
että pentueet ovat SPY ry:n jalostustoimikunnan hyväksymiä. Jalostukseen ei käytetä
alle 2,5-vuotiaita koiria ja jalostuskoirat ovat ohjeen mukaan silmätarkastettuja. Nykyään jalostuskoirat
myös lonkkakuvataan lähes poikkeuksetta. Kuuhaukun koirien terveys on tärkeää, lue lisää 
[jalostusfilosofiasta](jalostusfilosofia). Vuodesta 2013 lähtien Kuuhaukun kennelillä on nimellisesti kaksi haltijaa, Jaana Sudensaaga ja Laura Kinnunen.

Kuuhaukulle on ensisijaisen tärkeää, että kasvatit pääsevät rakastaviin perheisiin,
joissa ne saavat elää koko elämänsä (jopa 16 vuotta). Siperianhusky tarvitsee aktiivisen
perheen ja vaatii paljon liikuntaa ja muuta aktiviteettia ollakseen onnellinen. 
Näyttely-, koe- tai kilpailumenestys ei ole tärkeää.

Pentuja myydään vain ehdoin ja varauksesta rakastaviin koteihin. Kuuhaukun pentujen varauslista on joskus
hyvinkin pitkä ja pentua voi joutua odottamaan. Jos olet kiinnostunut pennusta,
otathan yhteyttä hyvissä ajoin.

[Kuuhaukun kennelin yhteystiedot](yhteystiedot)



<a href="http://siperianhusky.net/" target="_blank" style="color:rgba(0,0,0,0);">siperianhusky</a>