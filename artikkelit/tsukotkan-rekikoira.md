---
layout: artikkeli-kuvapalkilla
menu: muuta
permalink: tsukotkan-rekikoira
otsikko: Tsukotkan rekikoira - "Tsuktsikoira"

kolme-esiin-otsikko: Tsuktsikoirat
kolme-esiin-kuva: tsuktsiicon.jpg
kolme-esiin-teksti: Tsukotka rekikoirat Kuuhaukun kennelissä ja rotutietoa kantarodusta, alkuperäisistä siperialaisista työkoirista.

sivukuvat:
    - tsukotkan-rekikoira/tundra-katsoo.jpg : Kuuhaukun Tundran Tarina, 75% tsukotkan rekikoira, 25% siperianhusky

---
**Kiinnostukseni näihin koiriin** alkoi jo yli 15 vuotta sitten, kun näin kuvia siperialaisista 
tämän päivän työkoirista. Havahduin huomaamaan kaksi asiaa: ensiksikin että olin ollut 
oikeassa ylläpitäessäni tällaista old line-tyyppiä, koska näkemäni koirien kuvat muistuttivat 
old lineja, ja toiseksi että tulevaisuudessa en edelleenkään halunnut sekoittaa old linea kilpa- 
tai showkoiriin vaan old linen tulevaisuus geenipoolin laajentamiseksi oli tsukotkan rekikoirissa.

Rotu on peräisin Venäjältä ja se on **siperianhuskyn kantarotu**.Chukotka Sleddogille tehty 
toistaiseksi epävirallinen rotumääritelmä muistuttaa paljolti siperianhuskyn rotustandardia. 
Rotuna se on tietenkin vielä vakiintumaton eli ulkonäössä on eroavaisuuksia, vaikka rodussa 
löytyy paljon aivan siperianhuskyn rotumääritelmän täyttäviä yksilöitä. Niiden ominaisuuksissa on 
mielenkiintoisia piirteitä. Esim. niiden karvan ja ihon rakenne poikkeaa jalostetuista rotukoirista, 
tästä juttua jäljempänä, ko. tutkimus myös vahvistaa tosiasiaa tsukotkan rekikoirien puhtaasta ja 
jalostamattomasta perimästä.

<center>
<img src="images/tsukotkan-rekikoira/tsukotkan-rekikoiria-siperiassa.jpg" height="413" width="621" /><br>
Tsukotkan rekikoiria Siperiassa. Kuva Elena Potseluevan kokoelma
</center>
<br>

Kaksi tsuktsi-uroskoiraani, Polar Star Yiska ja Vito, ovat jonkin verran erityyppisiä. Vito 
on kompaktimpi, tiiviimpi ja massiivisempi, sen rakenne **muistuttaa paljon Kuuhaukun koiria**. 
Tosin sen pää on pienehkö, muistuttaen erehdyttävästi Maurin tuoman Alaskan´s of Anadyr-koiran, 
Victorin, päätä. Sen luonne on 100 % vanhaa old linea; todella vilkas ja aktiivinen, huumorintajuinen, 
koko ajan jotain menossa. Vito on todella avoin ja rakastaa kaikkia. Väriltään se on mustavalkoinen 
ja ruskeasilmäinen. Vito sairastui viiden viikon ikäisenä kennelyskään ja oli kuoleman kielissä 
pari viikkoa syömättä mitään ja edes kunnolla juomatta. Oli ihme, että se selvisi niin pienenä 
pitkähköstä ja uuvuttavasta taudista, vaikka saikin lääkkeet ja oli muutamia kertoja tiputuksessa. 
Siksi se saikin nimekseen Vito, elämä, ja nimi oli kyllä enne.

<center>
<img src="images/tsukotkan-rekikoira/tsukotkan-rekikoira-vito.jpg">&nbsp; &nbsp;
<img src="images/tsukotkan-rekikoira/tsukotkan-rekikoira-yiska.jpg"/><br>
Vasemmalla Vito, Polar Star Vito n. 2-vuotiaana ja oikealla Yiska, Polar Star Yiska, vajaa 2-vuotiaana
</center>
<br>

Yiska on korkearaajaisempi, vähän ilmavampi (tosin massaa tulee koko ajan lisää iän karttuessa) 
ja muistuttaa tyypiltään myös Enkeli-linjan korkearaajaisempia yksilöitä ja hyvin paljon Hilettä 
(Kuuhaukun Hallava Hauva) ja sen jälkeläisiä. Sen väritys on musta-ruskea-valkoinen ja sillä on 
kauniit siniset silmät. Yiska on totisempi luonteeltaan, mutta onhan sillä vastuutakin. Tosin 
nyt vanhempana senkin huumori on puhjennut kukkaan ja pelaamme sen kanssa mm. katto-palloa 
(piste jos saan Yiskan suusta pallon maahan kun se hyppää katolle, sille piste jos en onnistu). 
Se on valjakkomme johtaja Naavan kanssa ja alkoi johtaa jo vähän yli vuoden ikäisenä isoa valjakkoa. 
**Koskaan minulla ei ole ollut parempaa johtajaa**, se ei ikinä merkkaile (edes narttujen ollessa 
juoksussa) ja pitää valjakon vääjäämättä oikealla vetäen aina eteenpäin. Ensimmäistä kertaa 
myös huomaan, että valjakon johtaja on myös koko lauman johtaja, vaikka urokset ovatkin omissa 
tarhoissaan. Sen jotenkin vaistoaa ja näkee Yiskan esim. puolustaessa oman lauman reviiriä. Yiska on todella vahva psyykeltään ja rauhallisen cool, sen ei tarvitse 
todistella johtajuuttaan, vaan sen voi lukea sen olemuksesta. Se haluaa olla erityisessä 
kontaktissa minuun; päivittäin se haluaa yhteisen seurusteluhetkemme katsoen suoraan silmiini. "Keskustelu", selittävää ulvontaa minun vastatessani, voi jatkua vaikka kuinka pitkään.
Tiedän, että Yiska tulee olemaan yksi mieleenpainuvimmista koiristani.

Pentuna niiden leikit olivat huimia. Näissä koirissa näkyy alkukantaisuus; ne ovat tietyllä 
tavalla rajumpia kuin siperianhuskyt, vähän kuin sudet. Ne saattavat leikkiä ottaen todella 
kovaa kiinni kaverista, ainakin nämä urokseni, ja toisen osapuolen pitää osata puolustautua. 
Jos vaatteistasi roikkuu jokin pieni nauha tms., siitä kiinnostutaan heti ja hetkessä nauha 
on napattu suuhun (kuten sudet, joiden kanssa olen ollut tarhassa useita kertoja). Kun nartuilla 
on kiimat, on koko elämä pois raiteiltaan. Silloin ei syödä yhtään mitään pitkään aikaan ja 
**sukupuolivietti on niin vahva**, että myös meteli narttujen perään on korviahuumaava. On jotenkin 
käsittämätöntä, miten niiden äänikin on kovempi (tiedän, voiko olla old line huskyn ääntä kovempaa, 
mutta kyllä voi olla), niin kuin kaikki olisi kymmenkertaista näillä työkäytön mukaan jalostetuilla 
koirilla. Niillä saattaa olla luonteessa harkitsevuutta ja varovaisuutta uusissa tilanteissa, mutta 
totuttuaan ja huomattuaan, ettei ole mitään hätää, ne yleensä sopeutuvat tilanteeseen. Ja ne kyllä 
tietävät miten astutaan, sitä ei varmasti tarvitse miettiä. Samoin todella mallikkaasti sujui 
synnytys, kun luonani syntyi Elenan pentue, jossa myös Vito oli.

**Näissä koirissa näkyy elinvoima** ja ne ovat olleet terveitä ainakin tähän asti. Myöskään niiden 
lähisukulaisilla taaksepäin ei ole ollut terveydellisiä ongelmia. Ne syövät hyvin talvella ja kun 
ei ole kiimoja, mutta kesällä ne panttaavat eikä ruoka maistu. Se on kuulema tyypillistä tsuktsikoirille, kuten tietty old line -huskeillekin. 
Ihmisille ne ovat hyvin käsiteltäviä ja alistuvia, mutta nuoret urokset kyllä ovat tappeluille alttiita 
voimakkaan hormonitoiminnan vuoksi. Tosin siinä asiassa on selvä logiikka: vanhat ja steriloidut urokset 
eivät ole uhka, ja niiden suhteen nuoret urokseni ovat järkevästi täysin välinpitämättömiä. Tsuktsikoirat, 
enkä usko että mitkään alkukantaiset koirat, eivät sovi varmastikaan kaikille. Niiden kovaan ääneen voi 
ihminen hermostua (ja ne kyllä ilmaisevat itseään) ja niiden kekseliäisyys ja aktiivisuus voi ylittää 
odotukset. Toisaalta on tullut todella positiivista palautetta tsuktsikoirista ja old 
line-tsuktsikoiraristeytyksistä  kotikoirina. Uskon, että yhdistelmillä saadaan hyviä ja terveitä
 kombinaatioita aikaan.


<center>
<img src="images/tsukotkan-rekikoira/tsukotkan-rekikoira-silva.jpg"><br>
Silva, Polar Star Tsukotkan Hopea vuoden ikäisenä
</center>
<br>

Kesällä 2017 sain pitkän odotuksen jälkeen myös aivan siperianhuskylta näyttävän sinisilmäisen Silva-tytön, 
Polar Star Tsukotkan Hopea, kenneliini. Silva on mitä suloisin koira, leikkisä, herkkä ja hymyilevä, 
aina valmiina iloiseen tervehdykseen ja pikkunuolaisuun, silti todella "cool", rauhallinen. Se myös heti omaksui isosiskon roolin Tobi-Macin pennun, 
Nupun suhteen. Niillä oli aamuin illoin leikkituokio, ja Silva huusi onnesta nähdessään Nupun tulevan talosta 
sisältä ja päästessään sen kanssa pentutilaan leikkimään, kun Nuppu oli vielä pieni. 

Nämä koirat ovat siitä erikoisia, että näiden kolmen sekä yhden risteytyskoirani Desnan kokemuksen 
perusteella ne **eivät ole koskaan kyseenalaistaneet ihmisen johtajuutta**, esim. murisseet ihmiselle tai 
vastustaneet ihmistä, ei edes murrosiässä. Rekikoirina ne ovat tietenkin todella hyvin motivoituneita ja innokkaita, 
ainoastaan lämpimillä ilmoilla (kesällä) olen huomannut Viton ravaavan nopeammin lähdön jälkeen (siis 
lopettavan laukan aiemmin). Uskon, että sillä on helpommin kuuma johtuen turkin rakenteesta (lue myöhempi 
juttu tsukotkan rekikoirien turkin rakenteesta). Talvella pakkasella tätä seikkaa ei ole havaittavissa. Ne ovat todella 
käsiteltäviä ja ystävällisiä koiria ihmiselle, ja ne tottelevat hyvin ollessaan vapaana. Vito on myös eittämättä 
kennelin ilopilleri ylipositiivisella elämänasenteellaan.

**Ensimmäiset risteytyspennut**

Ajatukseni ja haaveeni siis oli nähtyäni old linen näköisiä koiria Siperiassa otetuissa kuvissa, että 
saisin joskus näitä koiria old linen geenipooliin. Tiesin, että old linet tulisivat loppumaan ja että en 
koskaan sekoittaisi kilpa- tai showlinjaan koiriani, joten **risteytys alkuperäisiin kantarodun työkoiriin** 
oli ainoa vaihtoehto.

Ajattelin, että ensimmäinen risteytys tapahtuisi parin vuoden kuluttua, mutta luonto toimi toisin. Vito 
nimittäin astui nartun viikkoa ennen juoksun alkamista, ja siittiöt elivät siis kaksi viikkoa. Tämän 
näytti toteen ultra, pentujen syntymäaika ja DNA-testit. Eläinlääkäri ei uskonut, että minkään koiran 
sperma olisi näin elinvoimaista, mutta niin vain on. Olin suunnitellut ko. yhdistelmää, muttei vielä,
koska Tobi-Macin tuonti Kanadasta toi lisäaikaa rekisteröidä koiria SKL:oon. Pentuja syntyi kuusi kappaletta 
ja omistajat ovat olleet niihin todella tyytyväisiä. Ne **kaikki täyttävät siperianhuskyn rotumääritelmän ja 
ovat todella hyviä ja sulavasti rakentuneita** koiria (kuten myöhäisemmänkin pentueen pennut). Uskon jopa, että tasaisimpia pentueitani 
kokonaisuutena, vaikka geenipohja onkin eriytynyt jo kauan aikaa sitten.

<center>
<img src="images/tsukotkan-rekikoira/tsuktsihusky-desna.jpg"><br>
Tsukotkan rekikoira-old line siperianhusky risteytys Desna, Kuuhaukun Siberia Express, vuoden 
ikäisenä</center>
<br>

Mainittakoon mielenkiintoisena seikkana, että Polar Star kennelin kantakoiran ja joidenkin alkuperäisten 
Tsukotkalla olevien rekikoirien perimää on tutkinut ruotsalainen tutkija (tohtori, geeniteknologia ja evoluutiobiologia) 
pitkälle taaksepäin ja todennut, että se on **puhdas ja täysin erillään** muista roduista - siis 
säilynyt muuttumattomana ja alkuperäisenä ilman nykykoiriin risteyttämisiä.

Tämä työ on vasta alussa, mutta se on todella mielenkiintoista. **Päämääränä on tietenkin säilyttää old linen 
arktinen ulkomuoto, luonne ja työskentelyominaisuudet**, mitkä eivät säilyisi show- tai kilpalinja-risteytyksissä. 
Yksi tärkeimpiä asioita on terveys, mikä usein heikkenee pitkälle samaa rotua (linjaa) jalostettaessa. Kaikki 
old line siperianhuskyt, old linen jalostukseen käytettävät tsukotkanrekikoirat sekä niiden risteytykset ovat 
tasavertaisesti old line tavaramerkin alla, millä suojataan edelleen harkittu eteenpäin-jalostus.

<h4>Kasvatinomistajieni kokemuksia old line siperianhusky ja tsukotkan 
rekikoira-risteytyksistä</h4>

**Tundra**-poika tuli meille kasvattajalta 15 viikon ikäisenä. Asumme Tampereen keskustassa, 
eikä meillä ole ollut aiemmin koiraa, joten osasimme odottaa vaikeuksia kun normaalia 
luovutusikää vanhempi pentu muuttaa maaseutukennelistä kahden koiraummikon luo kerrostaloon. 
Kasvattajan mukaan Tundra olisi pehmeähkö ja helposti käsiteltävä, joten päätimme yrittää kun 
pikku-Tundra vaikutti niin älykkäältä ja yhteistyökykyiseltä.

Tundra sopeutui muutokseen käsittämättömän hyvin. Ensimmäisestä yöstä alkaen hän on ollut yönsä 
hiljaa ja sopeutui kaikkiin kaupungin ääniin erittäin nopeasti.

Sisäsiisteyden oppiminen jännitti melko paljon. Alkuun Tundra ei uskaltanut tehdä tarpeitaan 
olleenkaan ulkona, mutta teki ne onneksi sisällä alustalle muutamaa poikkeusta lukuunottamatta. 
4,5 kk ikäisenä Tundra pääsi kuukaudeksi mökille, jossa oli helppo mennä ulos. Siellä pissoja 
tuli sisälle noin kerran viikossa, mutta se oli vain meidän vika kun emme päästäneet poikaa ulos 
tarpeeksi usein. Opetimmekin Tundran soittamaan kelloa kun hän haluaa ulos, ettei meidän tarvitse
 vahtia asiaa. Tundra on ollut täysin sisäsiisti 5,5 kk iästä lähtien eikä kelloa ole enää tarvittu.

Kaupunkiympäristössä haastavin asia on ollut muut koirat. Ihan alkuun Tundra suhtautui uusiin 
koiriin hyvin varovaisesti. Iän myötä itseluottamus kasvoi ja nyt joka toisen vastaantulevan 
koiran kanssa pitäisi päästä leikkimään.

Pidämme Tundraa vapaana syrjäisillä metsälenkeillä. Tundra pysyy hienosti tietyllä vyöhykkeellä 
ja pysähtyy odottamaan omaa laumaa.

Kirjoitushetkellä Tundra on 6,5 kk ikäinen ja painaa 31,5 kg. Tundraa on muiden toimesta kehuttu 
ikäisekseen erittäin rauhalliseksi koiraksi. Ulkonäkö kerää myös paljon positiivisia kommentteja 
ohikulkijoilta. Odotamme innolla kaikkia uusia seikkailuja Tundran kanssa. Niitä voi seurata 
Instagramissa @huskytundra.*

**Lahja** tuli minulle pienenä pentuna, se on 50 % tsuktsikoira ja 50 % old line siperianhusky. 
Se on luonteeltaan mitä kiltein koira, aina iloinen ja kaikkien kaveri. Se muistuttaa isäänsä 
Vitoa sydämellisellä ja iloisella asenteellaan. Jännä asia on, ettei se ole koskaan edes 
murrosiässä murissut ihmiselle. Se on helppo käsitellä ja antaa tehdä kaikki hoitotoimenpiteet 
vastustelematta. Se pysyy myös vapaana karkaamatta.

Sen parhain kaveri on pieni jackrussellinterrierityttö Soma, jonka kanssa niillä on hurjia 
leikkejä niin sisällä kuin ulkonakin. Lahja on ollut kaikista koiristani käsiteltävin, koira- ja 
ihmissosiaalinen, ihastuttava tapaus!


<h4>Rekikoirien olosuhteista ja elämästä Tsukotkalla</h4>

*Elena Potselueva, mukaillen kääntänyt Jaana Sudensaaga*

Tsukotkan ilmasto on kylmä, vaikea ja kestämätön, lämpötila on matala ympäri vuoden, esim. 
kesäkuussa 5-6 astetta, tällöin illallakin -1- -2 astetta celsiusta. Kolmasosa vuodesta on sumuista 
ja vähän alle kolmasosa ukkosta kun kirkkaita päiviä on vain kymmenesosa vuodesta. Myös voimakkaat tuulet 
tekevät työskentelyn ja liikkumisen Tsukotkalla vaikeaksi.

Tsukotka ei ole koskaan ollut vain metsästäjien asuttama, vaan se on ollut myös siltana Amerikan väestölle. 
Ihmiset kulkivat edestakaisin, mutta taitavimmat jäivät arktisen ja Tyynen valtameren rannoille, koska he 
löysivät sieltä rajattomat ruokavarat merinisäkkäisen metsästyksen ansiosta. Tämän takia huono ilmasto ei 
pakottanut ihmisiä jättämään rikasta aluetta, vaan heidän täytyi parantaa kotejaan ja metsästysvälineitään 
ja löytää **ainoa mahdollinen keino kuljettaa tavaroita ja ihmisiä**, nimittäin rekikoirat.

Tsukotkan rekikoirat olivat pienimpiä rannikon alkuperäisistä rekikoirista johtuen ankarista ilmasto-olosuhteista. 
**Talvi kestää 9 kk ja loput 3 kk ei oikeastaan ole kesää** eli lisääntyminen on vaikeaa niissä olosuhteissa. 
Suurin osa koirista kastroitiin eikä massakasvatusta ollut. Sisätiloissa matkustajat kertovat 
nähneensä pentuja viihdyttämässä lapsia ja ne opetettiin tavoille ja sisäsiistiksi. Lisäksi kova 
ilmasto suojeli geenipoolia, se vain karsi satunnaiset myöhemmät rotupoikkeamat, joista muutamia 
kerrotaan nähdyksi myöhemmällä ajalla. 

Siksi myös koirakanta pysyi täysin erillään muista kannoista jopa pitkälle 1950-luvulle asti. Tämä selittää 
edellä mainituissa perimätesteissäkin saadut tulokset tsukotkan rekikoiran perimästä. Mielenkiintoista olisi 
saada vastaavat tutkimukset old line siperianhuskeista, myös koskien seuraavassa jutussa olevaa 
turkin rakennetta.

<h4>Tsuktsikoiran turkin rakenteesta ja alkuperästä</h4>

Tutkimus O. F. Chernova, D. D. Vasyukov, and A. B. Savinetsky;
lyhyesti mukaillen kääntänyt Jaana S.

**Tsukotkan rekikoirilla on omalaatuisensa turkki ja iho**, jotka ovat kehittyneet suojaamaan koiraa kovalta 
ilmastolta, iho esim. on tiheämpi rakenteeltaan. Eskimopystykorvat, joihin tsukotkan 
rekikoirat luetaan, ovat lähimpänä muinaisia koiria. Jotkut tutkijat uskovat, että tsukotkan 
rekikoira erottuu tästä ryhmästä erilaisten ominaisuuksiensa vuoksi, vaikka sillä ei ole 
ollutkaan erityistä rotumääritelmää.

Tsukotkan rekikoirien ja fossiilisten koirien päällyskarvat olivat mustat, suorat ja joustavat; ne 
erosivat toisistaan 
muiden monirotuisten tutkittujen rekikoirien osalta suhteessa maksimaaliseen paksuuteen (150 ja 158 µm) 
ja pituudeltaan. Tutkittaessa Tsukotkan niemimaan monirotuisia rekikoiria niillä ei ollut päällyskarvassa 
**keihäänkärjen muotoa**, kun sellainen oli havaittavissa T.R:issa ja eräissä fossiilisissa koirissa. 
Keihäänmuoto näkyi mosaiikkimaisesti joissakin osissa karvan varressa kolmasosaan asti karvan juuren 
yläpuolelta sekä aluskarvassa. Tsukotkan rekikoirien karvan suuri pyöristynyt verkkokerros 
muistutti suden karvaa, johtuen 
ilmeisesti samankaltaisista ympäristöolosuhteista. Päällyskarvan rakenne kaulan alaosassa muinaisilla koirilla 
viittaa todennäköisesti siihen, että koiria käytettiin rekikoirina, koska pannasta ja valjaista kohdistuva 
mekaaninen paine oli muuttanut karvan rakennetta.

**Tutkimus Tsukotkan nykyisistä ja fossiilisista rekikoirista paljasti seuraavaa**: karvan rakenne kertoi, että 
näitä koiria käytettiin rekikoirina sekä että ne molemmat olivat/ovat sopeutuneet vaikeisiin 
ympäristöolosuhteisiin. Tsukotkan rekikoirien ja fossiilisten koirien turkki muistutti eniten 
luonnonvaraisten koiraeläinten turkkia erotuksena 
muista laikatyyppisten rotupopulaatioiden sekoituksista. Tsukotkan rekikoirien ja Tsuktsien niemimaan fossiilisten 
koirien karvan samankaltaisuus paljastivat näiden koirien historiallisen yhteyden. Tsukotkan 
rekikoiran tunnistaminen omaksi 
puhtaaksi itsenäiseksi rodukseen on luultavimmin perusteltua, vaikka vielä onkin tulevaisuudessa tehtävä geneettisiä 
testejä hypoteesin tueksi. 
![Kuuhaukun Zero below eli Utu, 3/4 Tsukotkan rekikoira, 1/4 SH](images/tsukotkan-rekikoira/utu pää.jpg)
