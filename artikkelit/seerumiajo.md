---
layout: artikkeli-kuvapalkilla
menu: muuta
permalink: seerumiajo
otsikko: Seppalan historiallinen seerumiajo

linkin-pikkukuva: seerumi-linkki.jpg
linkin-teksti:

sivukuvat:
    - seerumiajo/seppala-ja-togo.jpg : Seppala ja johtajakoira Togo
    - seerumiajo/seppalan-balto.jpg : Kaasenin johtaja siperianhusky Balto, kastroitu Seppalan 
                                      kasvatti
    - seerumiajo/seppalan-togo.jpg : Malamuuttisekoitus (1/4) Togo oli seerumiajon todellinen 
                                     sankari. Se esiintyy yhä koiriemme sukutauluissa.
---

Siperianhusky rotuna tuli kansainvälisesti tunnetuksi v. 1925, kun kurkkumätä uhkasi 
koko Nomen kaupungin väestöä leviten etenkin lasten keskuudessa.

Lääkevarastot oli nopeasti käytetty loppuun, ja lähin kaupunki, jossa lääkettä oli 
saatavilla, oli Anchorage, joka sijaitsi 1528 km:n päässä Nomesta. Lääke voitiin kuljettaa 
junalla Nenanaan, joka oli 475 km:n päässä, mutta ei lähemmäksi.

Alaskan ainoat kaksi lentokonetta olivat korjattavana, ja alueen kolme ainoaa lentäjää 
poissa talven aikana eikä lähintä toimivaa konetta ei ollut aikaa tuoda Seattlesta 
pohjoiseen. Lopputulos oli, että ainoa mahdollisuus kuljettaa seerumi jäljelläolevat 
1096 km Nenanasta Nomeen oli koiravaljakko.

Matka oli vaikea mihin vuodenaikaan tahansa, mutta talvella vielä vaarallisempi: 
postivaljakolla kesti 25 pvää kulkea tuo matka parhaimmassakin säässä.

Seppala suunnitteli jättävänsä 12 koiraa matkan varrelle eskimokyliin, joissa niistä 
huolehdittaisiin paluumatkaa varten. Näin hän suunnitteli saapuvansa Nulatoon, jossa 
hänen piti kohdata toisesta suunnasta vastaan tuleva kahdeksan koiran valjakko. Hän 
laski suunnitellun koiramäärän riittävän, sillä hänelle oli sanottu, että seerumipakkaus oli kevyt.

Mutta kun Seppala oli sopinut järjestelyistä, epidemia levisi niin hälyttävästi, 
että kuljetusta päätettiin nopeuttaa ajamalla lyhyempiä matkoja öisin ja päivällä 
toisesta suunnasta. Kun Seppala neljännen päivän loppupuolella saapui valjakkoineen 
Shaktolikin kylään, hän tapasi seerumia kuljettavan valjakon. Seppala oli matkannut 
vain 272 km lähdettyään Nomesta, vaikka hän oli suunnitellut kulkevansa 480 km. Siispä 
hän melkein ohitti toisen ajajan vain tervehtien tätä, kun ajaja sanoi: "Seerumi - 
käänny takaisin" (kerrotaan, että nämä old line®-koiren esi-isät jatkoivat matkaa vielä kilometrin ennen kuinSeppala sai ne seisahtumaan). Vaikka se merkitsikin, että Seppalan matka oli lyhyempi takaisin, 
hän oli juuri kulkenut pahimmat 67 km Norton Soundin jään yli Isaac´s Pointista Shaktolikiin ja 
nyt yön tullessa ja kovan tuulen puhaltaessa kasvoja vasten, Seppalan täytyi matkata koiriensa 
kanssa uudelleen jään yli. Matkan sillä osuudella oli jatkuva vaara, että jää murtuisi ja 
irronnut jäälautta ajautuisi Beringin mereen. Monet miehet olivat kadonneet tällä tavoin, ja 
voimakkaan tuulen vuoksi mahdollisuus joutua mereen oli vieläkin suurempi.

Tästä huolimatta Seppala pääsi Isaac´s Pointiin, jolloin valjakon päivämatkaksi tuli 
melkein 144 km. Seuraavana päivänä Seppala ajoi valjakkonsa lähemmäksi rantaa erään 
vanhan eskimon neuvosta. Reitin eräässä kohdassa, mistä hän oli ajanut päivää 
aikaisemmin, hän ohitti avoimen veden vain muutaman metrin päästä. Vaikeuksista 
huolimatta sinä iltapäivänä Seppala saapui koirineen Cheenikin kylään, mistä seuraava 
valjakko lähti matkaan.

Viimeinen valjakko ajajanaan Gunnar Kaasen, saapui Nomeen 5.30 2. helmikuuta 1925. 
Koko matka 1096 km:n Nenanasta Nomeen oli tehty vain viidessä ja puolessa päivässä, 
ja koko matkasta Seppalan ja hänen koiriensa osuus oli 544 km kun muut olivat ajaneet 
kukin vain 85 km.

Niin vaikuttavia olivat ajajien ja heidän koiriensa ponnistelut epidemian voittamiseksi, 
että Washingtonin senaattori teki tapahtumasta osan kongressin ennätys-julkilausumaa. 
Tämän julkilausuman eräs lause kuuluu näin: "On luultu, että nopeuden ja kestävyyden 
rajat on saavutettu Alaskan vaativissa kilpailuissa, mutta on todistettu, että 
kilpaileminen urheilun ja rahan vuoksi on ollut vähemmän innostavaa kuin tämä koitos, 
missä inhimillisyys oli päämäärä ja palkintona oli elämä."

Seerumiajon jälkeen Seppala matkusteli ympäri USAa ja Kanadaa voittaen kilpailuja 
ja tarjoten jalostusmateriaalia varhaisille siperianhusky-kenneleille. Monissa 
kilpailuissa hän saavutti ennätyksiä, joita ei ole pystytty tänä päivänäkään rikkomaan.

Mutta vaikka hän sai tittelin "maailman paras valjakkoajaja", häntä ei kiinnostanut 
henkilökohtainen kunnia. Myöhemmällä iällään hän kerran huomautti, että hänen suurin 
saavutuksensa on ollut, että hän on vienyt eteenpäin rakastamiensa siperianhuskien 
asiaa, siperialaisten, joita hänellä oli ollut kunnia ajaa niin monet vuodet, ja että 
hän oli parantanut rekikoirien kohtelua yleisesti.

Hän kuoli 1967 Seattlessa ollen vanhemmalla iällään yhtä hiljainen, vaatimaton ja 
huumorintajuinen kuin aina, aina yhtä yllättynyt mutta ujosti mielissään kun joku muisti häntä.

Teksti jaana S. Mukailtu ote kirjasta Michael Jennings: The new complete Siberianhusky

Kuvat baltostruestory.net

<img src="images/seerumiajo/seppalan-koiria.jpg" /><br>
Kuvassa yllä vasemmalla Togo. Muut ovat Seppalan koiria, mahdollisesti Togon jälkeläisiä.<br>
Alkukoirat olivat hyvin vankkaluustoisia ja vahvarintaisia, kuvan muut koirat ovat pentuja <br>
ja silti jo vankkarakenteisia.

