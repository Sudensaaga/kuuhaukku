---
layout: artikkeli-kuvapalkilla
menu: muuta
permalink: koiravaljakon-vetoharjoittelu
otsikko: Rekiajelun 7 kultaista sääntöä

linkin-pikkukuva: rekiajelun-saannot-linkki.jpg
linkin-teksti: Kennelin ohjeet vetokoiran kouluttamiseen

kolme-esiin-otsikko: Vetoharjoittelu-infoa
kolme-esiin-teksti: "Kuuhaukun kennelin vetoharjoittelu-info kasvatinomistajille. Rekiajelun 7 kultaista 
 sääntöä."
kolme-esiin-kuva: vetobanneri.jpg

sivukuvat :
    - vanha-siperianhuskyvaljakko.jpg : Old line valjakointia 70-luvulla
---
<center>
<img src="images/koiravaljakko-tunturi.jpg"/>
</center><br>

**1. Ei liikaa liian nopeasti**  
Monta hyvää rekikoiraa on pilattu liian tiiviillä ja 
vaativalla harjoittelulla liian nuorena. Koiran innokkuus ei ole vielä merkki siitä, 
että sen pää kestää ja se vetää vielä 10-vuotiaanakin. Maltti on valttia.

**2. Vetäminen on koiralle ilo**  
Puhu koirallesi iloisesti ja kehu aina kun se yrittää parastaan. 
Mieluummin kiitä kuin "möykkää". Muista vuorovaikutus; koirasi kuuntelee sinua 
vetäessäänkin ja haluaa miellyttää.

**3. Murinat pois valjakossa**  
Missään tilanteessa älä salli pienintäkään aggressiivisuutta, 
joka kohdistuu muihin koiriin (eikä tietenkään missään tapauksessa ihmisiin). Valjakko 
on yhteistyötiimi, jossa puhalletaan yhteen hiileen. Muriseva koira on heti alistettava. 
On todella väärin, jos yhteistyöhaluinen vieruskaveri saa tappelevan parinsa kimppuunsa, 
tällöin voi nuorelle koiralle tulla elinikäisiäkin traumoja.

**4. Ajettava matka on suhteessa treeniin**  
Tämä lause kuulostaa itsestäänselvyydeltä, 
mutta liian usein kuulee, miten treenaamattomilta koirilta on vaadittu "ylisuorituksia". Samoin pitää ymmärtää koiran ikä sekä ymmärtää, että eritasoisesti harjoitetun valjakon koirilta voi vaatia vain niin paljon kuin vähiten treenattu jaksaa vetää.

**5. Suunta on aina eteenpäin liinat tiukalla**  
On ehdottomasti kiellettyä, että koira 
kääntyilee taaksepäin valjakossa valjastettaessa tai ajattaessa. Jos johtajakoira ei pysy paikoillaan, niin siitä pidetään 
kiinni tai se sidotaan edestä kiinni valjakkoa kootessa, jotta liinat ovat tiukalla, 
samaten ajaessa pitää osata jarruttaa ajoissa, jos koirat pysähtyvät, ettei valjakko mene sotkuun.

**6. Opeta koiraa itse selvittämään pienet sotkut liinoissa**  
Älä välittömästi korjaa 
pieniä sotkeentumisia, jos siitä ei ole koiralle suurta haittaa. Näin se oppii itse 
selviytymään pikku sotkuista. Myös remmissä talutettaessa voit antaa koiralle 
"korjaa"-käskyn, jolloin se ymmärtää käskyn valjakossakin.

**7. Johtajakoiraksi synnytään**  
Tämä lause pitää pitkälle paikkaansa, johtajakoiravaistot 
ovat synnynnäisiä, ja vain kokeilemalla näet, mistä koirasta on johtajaksi. Johtajakoira 
ei ole välttämättä lauman johtaja. Valjakon johtajalta vaaditaan vastuuntuntoa ja 
"kylmäpäisyyttä", se ei saa reagoida ulkopuolisiin asioihin, vaan tärkeintä on vain 
halu eteenpäin. Tietenkin sitä täytyy kouluttaa oppimaan suunnat sekä valjakon käyttäytymissääntöjä.
