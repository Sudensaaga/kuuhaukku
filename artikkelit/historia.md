---
layout: default
menu: esittely
permalink: historia
-kolme-esiin-otsikko: Historia 40 v
otsikko: 40 vuotta Old Line® siperianhuskyja<br>
    Kuuhaukun® kennelin historiaa
---

Elämäni siperianhuskyjen parissa alkoi vuonna 1978 kun hankin ensimmäisen siperianhuskyni 
Roady Ratiritirallan, Readyn. Kiinnostus siperianhuskeihin juontui lähinnä niiden 
esteettisyydestä sekä valjakkoajon harrastusmahdollisuudesta, sillä olin puuhastellut 
hevosten kanssa pienestä pitäen; valjakkoajo oli samantyyppistä harrastusta, liikkumista 
eläinten kanssa luonnossa. Ready eli lemmikkikoiran arvostettua elämää ja kuten tavallista 
tuohon aikaan oli, ei ensimmäisen koiran kohdalla ollut suunnitelmissakaan aloittaa koirankasvatusta. 
Siperianhuskyjen kasvattajaksi ajauduin avioliiton myötä tavatessani Mauri Sirenin, tuohon aikaan 
rekikilpailuissa menestyvän koiraharrastajan. Hänen vanhempansa omistivat Äijänsuon kennelin, 
jossa myös asui Readyni isä, SF MVA Äijänsuon Tantintin. Kennelimme nimeksi tuli Kuuhaukun 
kennel ajatuksena, että siperianhuskyt ulvovat kuutamolla.  Alkutaipaleella Ready yllätti 
meidät vahinkopentueella FIN MVA Äijänsuon Tantintinin kanssa. Tuosta ensimmäisestä pentueesta 
1980 syntyi 3 hienoa pentua, joista upea hiekanvärinen PMV-83 Kuuhaukun Major menestyi näyttelykehissä.