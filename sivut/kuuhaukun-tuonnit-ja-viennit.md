---
layout: artikkeli
menu: muuta
permalink: kuuhaukun-tuonnit-ja-viennit
otsikko: Kuuhaukun tuonnit ja viennit 
---
<p>Kuuhaukun kennelissä vaikuttavia tuonteja ovat olleet <b>C.I.B & POHJ MVA Norrstar´s Baanchi</b>, 
joka oli myös kilpavaljakon johtajakoira ja se näkyy yhä kasvattien taustalla. Baanchi on Suomen 
eniten jalostukseen käytetty siitosuros ja se oli Äijänsuon kennelin tuonti. Myös suoraan Alaskasta 
Norrisien Alaskan's kennelistä Äijänsuon kenneliin tuotettu <b>Alaskan's Victor of Anadyr</b> oli 
johtajakoira ja vaikutti omalta osaltaan Kuuhaukun linjoihin. Victor vietti loppuelämänsä Kuuhaukun 
kennelissä.</p>

<p>Jaana on tuonut 10 urosta ja 3 narttua suoraan USAsta, rodun ensimmäisestä rekisteröintimaasta. 
Ensimmäinen uros, <b>Fjiordlund´s Northern Tok</b>, tuli vuonna 1991 kuuden vuoden ikäisenä (lonkkakuvattu, 
silmätarkastettu, terve) ja oli menestynyt näyttelyissä USAssa. Se sai myös 8 sertiä Suomessa. Toinen 
tuontiuros oli mustavalkoinen <b>Siberkirk´s Ancient Times Hero</b>, joka tuli vuonna 1995 vuoden myöhemmin 
kuin <b>Siberkirk´s Arctic Sunrise</b> (SERT), puna-valkoinen narttu.</p>


<img src="images/tuonnit1.JPG"><br>
<i>Kuvassa Fjiordlund´s Northern Tok (8 x SERT) & V-97-98 Kuuhaukun Ikijään Punapeto (8 x SERT)</i><p>

<p>Kesällä 2003 Jaana toi Suomeen <b>Troika´s The Lone Starin</b> (Cola) ja keväällä 2004 <b>Troika´s Pow Wowin</b> 
(Jade, 3 SERT), jotka ovat 1960-luvulta old line kasvatustyötä USAssa tehneestä kuuluisasta Troika kennelistä. 
Carol Dixon, Troika kennelin kasvattaja, toi ystävällisesti vieraillessaan Kuuhaukulla Jaanalle lahjaksi 
vielä viehättävän nartun <b>JV-04 Troika´s Nordic Giftin</b> (Pepsi).</p>

<p>Yhteistyö valtamerten yli jatkui, kun Kuuhaukun Ikuinen Rakkaus, Rascal, oli jalostuslainassa 
USAssa Troika-kennelissä. Tämän jalostustyön yhtenä tuloksena Jaana toi tammikuussa 2005 
Suomeen <b>Troika´s Nordic Northwindin</b> ja <b>Troika´s Nordic Sno-Toriouksen</b> (Joiku), 
joka jäi Kuuhaukkuun. Tammikuussa 2006 <b>C.I.B & USA CH Troika´s Bright Coin</b>, Henna, 
saapui Kuuhaukkuun vanhemmilla päivillään. Henna osoitti old line -perimänsä mukaisia 
vetokoiraominaisuuksiaan vetämällä valjakossa ensi kertaa elämässään kuin vanha tekijä!</p>

<p>Kuuhaukun joukkoon liittyi jouluna 2006 <b>Troika´s Carbon Copy</b>, Howard, 
joka oli ehdolla päärooliin Disneyn Eight Below -elokuvassa. Onneksi Howard ei välittänyt 
Hollywood elämästä, ja tämä ihastuttava koira saapui Suomeen Kuuhaukun kenneliin ja 
eli täällä 14 vuoden ikäiseksi. Samaisessa elokuvassa näyttelikin Truman, joka on 
myös kotoisin Troika kennelistä. Jaana tuotti Suomeen myös <b>Troika's Elf Pawn</b> 
vuonna 2007. Roman Bobits Celtic Wolves kennelistä on myös hankkinut koiria Carol 
Dixonilta, ja hän vieraili Kuuhaukun kennelissä narttunsa Cherryn kanssa keväällä 
2007 astuttaakseen Cherryn Jadella. Tämän yhdistelmän tuloksena Jaana toi Itävallasta niiden 
pennun, <b>Gwendoline of Celtic Wolvesin</b> (Freya), Suomeen marraskuussa 2007.</p>

<p>2010-luvun uusimpina tulokkaina Jaana toi vuonna 2010 Troika kennelistä Iditarodin 
juosseen Rascalin pojan <b>C.I.B Troika's Nordic Iconin SD</b>, joka jäi Kuuhaukun 
kenneliin ja sen veljen <b>Troika's Nordic Trademarkin</b>. Vuonna 2015 Kuuhaukkuun 
muutti Kanadasta valkoinen uros <b>Oakridgelane Keetukka Yukon</b>, joka edustaa 
viimeisenä ainoana yksilönä vanhoja 
kanadalaisia old line -käyttökoiralinjoja. Nyttemmin maailmassa ei enää ole muita old line siperianhusky -kenneleitä,
joista voisi uusia geenejä saada.</p>

<p>Seuraavat tuonnit ovatkin olleet tšukotkan rekikoiria, siperianhuskyn kantarotua, joiden 
isovanhemmat ovat
työskennelleet Siperiassa tšuktsikylissä. Tämä puhtaaseen kantarotuun palautus elinvoiman, työskentelyominaisuuksien
ja muiden alkuperäisten ominaisuuksien säilyttämiseksi takaavat old line -koirien jalostuksen jatkumisen
tulevaisuudessakin.</p>

<img src="images/rascalnly.jpg">&nbsp; &nbsp; <img src="images/zukotka.JPG"/><br>
<i>Kuvassa vasemmalla Kuuhaukun Ikuinen Rakkaus ja oikealla Siperiasta tuotettu Zukotka.</i><p>

<h4>SIPERIANTUONTI ZUKOTKA</h4><br>

<p>Kuuuhaukun kennelin toinen perustaja Mauri Sirén toi Kuuhaukun kenneliin 80-luvulla 
Siperiasta Koillismaalaisen valjakkokoiran eli Itä-Pohjois -vetolaikan, Zukotkan. Koira oli 
tuotettu alueelta, missä vetokoirat yhä olivat alkuperäisessä tehtävässään ja olosuhteissa 
ja jalostus tapahtui vain käytön perusteella. Tämä koira oli matalaraajaisimpia Kuuhaukun 
kennelin koirista, vahva, tiivis, arktinen ja erittäin hyväluonteinen. Sillä oli 
tasapainoinen ja erinomainen rakenne, jolla olisi pärjännyt näyttelykehissäkin. 
Venäläinen asiantuntija sanoikin sen olevan hyvä rotunsa edustaja. Valitettavasti se 
sai kaihin vuoden ikäisenä, onneksi leikkauksen avulla se sai elää pitkän elämän ja 
kuoli vasta 16-vuotiaana (sen kaihileikkaus oli ensimmäisiä Suomessa).</p>

<p>Zukotka oli kuin kopio 
Kreevankasta, 1930-luvun Siperian tuonnista USAan,  joka on yksi rodun perustajakoirista. 
Verratkaapa itse, koirien välillä on aikaa n. 40 vuotta!</p>

<p>Katso kuva Kreevankasta <a href="https://pawvillage.com/pedigree/dynprofile.asp?ID=AWSH174">tästä linkistä</a>.</p>

<h4>CHUKOTKA SLEDDOG, tšukotkan rekikoira</h4><br>

<img src="images/tuontiyiska.JPG">&nbsp; &nbsp; <img src="images/seisovavito.JPG"/><br>
<i>Tšukotkan rekikoira-urokset Yiska ja Vito</i><p></center>

<p>Kuuhaukun kennelissä on myös siperianhuskyn kantarotua Chukotka Sleddog, tšukotkan rekikoira, 
edustavat urokset <b>Polar Star Yiska</b> (Yiska) ja <b>Polar Star Vito</b> (Vito), joista viimeksi 
mainittu on syntynyt kuuden pennun pentueeseen Kuuhaukussa kasvattajan pyytäessä synnytysapua 
hankalassa tilanteessa. Keväällä 2017 saapui myös suloinen <b>Polar Star Tsukotkan Hopea</b> (Silva)
Jaanan luo Kuuhaukkuun. Lauran luona on samalta kasvattajalta tuotettu tšukotkan 
rekikoira <b>Polar Star Snezhinka</b> (Vega). Nämä koirat on jalostettu pelkästään käytön perusteella ja 
niiden sukutaulussa on jo parin sukupolven päässä Tšukotkalla syntyneitä työkoiria. 
Ne ovatkin oivallinen vertailukohde nykyisille siperianhuskyille ja rodussa tapahtuneille 
muutoksille ja ovat apuna old linen jatkojalostuksessa pitäen yllä elinvoimaa ja alkuperäisyyttä, 
kun rekisteröityjä ulkopuolista linjaa olevia old lineja ei enää ole.</p>

<h4>KUUHAUKUN VIENNIT</h4><br>

<p>Kuuhaukun kennelin koiria tunnetaan myös maailmalla ja Kuuhaukulla on yhteensä 10 
vientiä Eurooppaan. Jaana on vienyt kolme siperianhuskya Italiaan ja yksi niistä, 
<b>Kuuhaukun Finn-Aslak</b>, on <b>Italian muotovalio ja nuorten maailmanvoittaja -83</b>. 
Neljä Kuuhaukun kasvattia on viety Saksaan, 2 Hollantiin, 1 Viroon ja 1 Ranskaan.
Lisäksi <b>Kuuhaukun Ikuinen Rakkaus</b> oli jalostuslainassa rodun kotimaassa USA:ssa 
Troika kennelissä, missä se vaikutti osaltaan Troikasin jalostustyöhön ollen puhdas old 
line ulkosiitos Troika kennelin vanhoihin linjoihin. Rascalin pennuissa on USAn ja 
kansainvälisiä muotovalioita, ja kaksi niistä juoksi Iditarod-valjakossa 2007 ja sai 
arvostetut käyttökoirien SD-tittelit.</p>

