---
layout: artikkeli
menu: muuta
permalink: iditarod-musherin-haastattelu
otsikko: Don Smidtin haastattelu / Iditarod 2007
---
Don Smidt, Iditarod 2007:n, viimeisen suuren kilpailun, ensikertalaisajaja, 
aloitti kisan 16 AKC-rekisteröidyllä siperianhuskylla. Hän ja hänen valjakkonsa 
selvittivät tiensä läpi Alaskan erämaan kestäen hyytävän tuulen, jäisen 
kylmyyden ja tuiskun pakkasessa tahdonvoimallaan päästä kilpailu läpi. Hän teki 
sen kaikilla 16 siperialaisellaan. Tämä on hänen tarinansa.

<b>Miten maatalousoppilaitoksen ja lukion suorittaneena päätit osallistua 
Iditarodiin?</b>
No, vaimoni Denise ja minä olimme esittäneet siperianhuskeja näyttelyissä. Sitten 
vapaa-aikana talvikautena aloimme ajaa huvin vuoksi ja se johti Iditarodiin.<br>
<br>
<b>Miten valmistauduit kilpailuun?</b><br>

Tarvitsin 300 mailin suorituksen päästäkseni kilpailuun, valitsin Seeneyn 
Michiganissa 2006, ja 200 mailin suoritukseen valitsin Don Bowers muisto 
kilpailun Alaskassa 2007. Lisäksi harjoittelin 2000 mailia.<br>
<br>

<b>Miten valitsit koirat kilpailuun?</b><br>
Suuri osa koirista oli jalostuskoiria Carol Dixonilta, Troika-kennelistä 
Teksasista. Valitsin henkisesti ja fyysisesti kestäviä koiria, jotka 
työskentelivät joukkueena.<br>
<br>

<b>Mitä fyysisiä ominaisuuksia etsit siperianhuskyssa, jotta se voi juosta 
tällaisen kilpailun?</b><br>
Hyvä turkki ja rakenne kuten oikea kuonon pituus, oikea silmien asento ja muoto, 
hyvä rinnan syvyys, hyvät kulmaukset, hyvä jalkojen pituus, hyvin rakentunut 
kauttaaltaan. Sitten katsoin henkistä pystyvyyttä.<br>
<br>

<b>Mikä on harjoittelu- ja kilpailu-filosofiasi?</b><br>
Aloitin harjoittelun elokuussa. Menin Pohjois-Wisconsiniin harjoitellakseni 
Bryan Millsin kanssa, joka on toinen Iditarod ajaja. Harjoitutin koiria 
työskentelemään joukkueena. Ainoa päämääräni oli varmistaa, että koirani olivat 
tarpeeksi kestäviä suorittamaan kilpailun loppuun. En halunnut kenenkään 
lopettavan kesken.<br>

<br>
<b>Miten paljon aikaa kului, kun lähdit Wisconsinista ja saavuit Alaskaan ja 
aloitit kilpailun?</b><br>
Lähdin tammikuun 10:ntenä 2007 mennäkseni ylös Alaskaan. Minulta vei noin 7 
päivää päästä sinne, ajoin läpi Don Bowersin muisto ajon. Sitten koirilla oli 
muutama lepopäivä. Sitten lisää harjoittelua muutamana seuraavana viikkona 
kunnes kilpailu alkoi.<br>
<br>

<b>Kuka oli johtajakoirasi?</b><br>
Kanadan ja kansainvälinen muotovalio Troika´s Orion oli pääasiallinen 
johtajakoirani. Lobo ja Dubley ovat vaihdettavissa johtajakoiriksi, mutta Orion 
on aina vienyt minut minne on pitänyt.<br>
<br>

<b>Mitkä olivat mielireittisi kilpailussa?</b><br>
Minulle kaikki siinä oli jännittävää yhdestä etapista toiseen. Elin unelmaani! 
Kaikki siinä oli suurenmoista! Iditarod oli täydellinen haaste. Halusin päästä 
kilpailun loppuun ja saada vyönsolkeni (Huom. annetaan kaikille maaliin 
päässeille).<br>
<br>

<b>Kilpailu on pitkä, ankara matka Alaskasta Nomeen ja kerrottiin, että matkalla 
oli hyytävän kylmää ja vaarallista. Kerro meille muutamia vaikeimpia kohtia 
matkalla.</b>
Eräs kaikkein haastavimmista kohdista oli Rainy Pass, tarvitsi todella olla 
tarkkana kun jätti tuon tarkistuspisteen ja suuntasi yli vuorten. Kun tulin 
Rainy Passiin, 6-8 ajajaa oli lähtenyt matkalle, kääntynyt ympäri ja palannut 
takaisin. Suuri joukko ajajia piti siellä 24 tunnin lepoaikansa. He toivoivat 
parempaa säätä. En halunnut pitää omaa 24 tunnin taukoani, joten minun piti 
lähteä 11:een mennessä ja sanoin tarkistuspisteen henkilökunnalle, että en tule 
takaisin. En halunnut rasittaa koiria ylimääräisillä maileilla ja tulla takaisin 
ja joutua tekemään sama matka uudelleen. Se olisi merkinnyt, että olisin 
joutunut tulemaan poikki jään, minkä tuuli ja lumi oli pyyhkinyt liukkaaksi. Ja 
myös kulkemista uudelleen kovassa mutamyrskyssä (Huom! Myrsky oli niin kova, 
että se oli pyyhkinyt maalta lunta pois ja lennätti maa-ainesta haitaten 
valjakon kulkua).<br>
<br>

<b>Miten päätit viettää 24:n ja 8:n pakollisen lepoaikasi?</b><br>
24 tunnin leponi vietin Takotnassa. Se on erittäin viehättävä kylä ja minulle 
kerrottiin, että se olisi hyvä paikka levätä tuo 24 h, joten tein niin. 8 tunnin 
lepo piti pitää joella, joten vietin sen Graylingissa. Juuri siellä ajattelin 
koirien tarvitsevan lepoa.<br>
<br>

<b>Ajattelitko koskaan luovuttavasi?</b><br>
Ei, se ei koskaan käynyt mielessäni.<br>
<br>

<b>Suuri osa osanottajista eivät aja Iditarodia loppuun asti.</b><br>
Se ei vain ollut edes vaihtoehto.<br>

<b>Olitko missään vaiheessa haltioissasi kilpailun aikana, kun katsoit 
siperianhusky-valjakkoasi ja niiden kykyä tehdä sitä työtä, mihin ne on 
tarkoitettu?</b><br>
Koko ajan! Kun menin yli Rainy Passin 70-80 km/h tuulessa 35 asteen pakkasessa, 
katsoin, miten nuo siperianhuskyt vain painoivat päänsä alas tuuleen ja menivät 
eteenpäin. Oli todella nautinto nähdä, miten koirista tuli yhteistyössä toimiva 
valjakko. Oli ilo nähdä, miten koirat kääntyivät jyrkissä mutkissa ja miten ne 
taas jatkoivat täydellisen oikeassa muodostelmassa.<br>
<br>

<b>Mitkä olivat joitakin asioita, jotka mainitaan rotumääritelmässä, joista ei 
tulisi ajatelleeksi, että ne ovat tärkeitä koiria ajaessa?</b><br>
Mantelin muotoiset silmät, jolloin koirat voivat siristää silmiään ja kulkea 
lumesta heijastuvassa auringonvalossa sekä lumimyrskyssä kun lunta tuiskuaa 
kasvoille. Korvien pitää olla päälaen päällä ja pienet, jotta koira voi "aukaista" 
tai sulkea ne tuulelta. Siperianhusky tarvitsee oikean pituisen 
kuono-osan, jotta se voi vaihtaa ja lämmittää ilman ennen kuin se tulee 
keuhkoihin tehden hengitysilman sopivan lämpöiseksi. Keskivahva luuston rakenne, 
keskivahvan ylärajalla jotta koira olisi kestävä uralla. Hyvä kaksinkertainen 
turkki sekä pohjaturkki, missä pidemmät päällyskarvat. Siten ne pystyvät 
nukkumaan missä vain, jopa lumessa ja jäällä. Rotumääritelmä on kirjoitettu 
oikein, jos vain sitä todella noudatetaan.<br>
<br>

<b>Tämä on kilpailu ja side miehen ja koiran välillä. Se on hyvin henkilökohtainen. 
Oliko kilpailu sitä mitä etukäteen kuvittelit?</b><br>
Harjoittelun aikana koirat oppivat luottamusta ja uskollisuutta. Ja kilpailussa 
ne osoittivat sen.<br>
<br>
<b>Miltä tuntui ylittää maaliviiva?</b><br>

Sen ylittäminen ja nähdä päämääräni toteutuneen on tunne ylitse kaiken muun. 
Etenkin kun toin kaikki 16 koiraa maaliin.<br>
<br>
<b>Oliko se yhtä rankkaa kuin kuvittelit?</b><br>
Siinä vain otti asian kerrallaan miten ne tulivat eteen. En todellakaan ollut 
huolissani. Otin vain asian kerrallaan. Tähtäsin vain seuraavaan 
tarkistuspisteeseen. En ollut huolissani siitä, mitä oli edessäpäin. Siten 
selvisin siitä.<br>
<br>
<b>Oliko kilpailussa mitään takapakkeja, mitä et tullut ajatelleeksi ennen kuin 
olit jo kilpailemassa?</b><br>
No, 16 koiraa voi tulla jo haasteeksi. Kun tulee tarkistuspisteeseen, on enemmän 
koiria huolehdittavana. On enemmän tassutossuja laitettavana, enemmän suita 
ruokittavana ja enemmän ruokaa kannettavana. Siis enemmän tekemistä. Kaikki vie 
enemmän aikaa.<br>
<br>
<b>Ensikertalais-ajajana minkä neuvon antaisit henkilölle, joka haluaisi osallistua 
tähän kilpailuun?</b><br>
Pitää löytää heikkoutensa ja rehellisesti yrittää parantaa niitä. Jos unen tarve 
on sepitää tarkastella asiaa, keskittyä ja tehdä asia paremmin.<br>

<br>
<b>Miten koirat voivat nyt? Aiotko ajaa koiriesi kanssa kilpailun uudelleen?</b><br>
Koirat voivat mainiosti ja nauttivat tästä lepoajasta. Yritämme vielä kerätä 
rahavaroja, haluaisin todella ajaa Iditarodin uudestaan, mutta se 
on taloudellisesti iso haaste, en ole varma, onko meillä varaa tähän kilpailuun enää.<br>
<br>

<b>Lupaa sitten kertoa meille, jos teet niin. Kiitos että annoit aikaasi tähän 
haastatteluun.</b>
